# कहाँ से शुरू करें? - ७ आईटीआईएल मार \(thegostep\(s\);\)\)!

**एक मार्गदर्शक सिद्धांत एक सिफारिश है जो एक संगठन को सार्वभौमिक और स्थायी मार्गदर्शन प्रदान करता है, जो सभी परिस्थितियों में लागू होता है, भले ही इसके लक्ष्यों, रणनीतियों, कार्य के प्रकार या प्रबंधन संरचना में परिवर्तन हो जाए**.

![](https://i.imgur.com/iy0U6hG.png)

### 1. **महत्व पर ध्यान दें**.

**जो कुछ एक संगठन करता है, उसे प्रत्यक्ष या अप्रत्यक्ष रूप से, अपने, "ग्राहकों" और अन्य हितधारकों के लिए मूल्य पैदा करना चाहिये. मूल्य या महत्व ध्यान केंद्रित करने के लिए , पहला कदम है यह जानना कि मेरे ग्राहक और महत्त्वपूर्ण साझीदार कौन हैं जिनके लिए मुझे मूल्य पैदा करना है. दूसरा कदम है यह समझना की ग्राहकों के नज़र में मूल्य क्या है. ग्राहक अनुभव या उपयोगकर्ता अनुभव के माध्यम से यह समझना भी आवश्यक है की ग्राहक का संगठन के साथ और उत्पाद/सेवा के साथ कैसा अनुभव रहा है**.

* **अपनी सेवा/उत्पाद/संगठन के उपयोग को जानें.**
* **अपनी टीम के सदस्यों को मूल्य पर ध्यान केंद्रित करने के लिए प्रोत्साहित करें**.
* **प्रत्येक सामान्य परिचालन गतिविधि के दौरान मूल्य पर ध्यान दें**.
* **जो भी पहल मूल्य पर ध्यान केंद्रित करता है उससे शामिल कर लें**.

### 2. **जो है उसी के साथ शुरू करें / जहां हैं वहीं से शुरू करें**.

**जब आप ऐक सुधर का अवसर ढूँढ़ते हैं, जो पहले से ही उपलब्ध है, उस पर विचार किए बिना फिर से शुरू न करें. आप अपने काम की बुनियाद तोड़कर अपना समय बर्बाद ना करें - यह ध्यान रहे की इस काम पर आपने कितना निवेश किया है - लागत, पसीना और समय**.

**अगर संभव है तो मौजूदा सेवाओं और विधियों का अवलोकन मापन के अनुरूप होना चाहिये, ताकि आप उनकी वर्तमान स्थिति को ठीक से समझ सकें और यह देख सकें की उनसे क्या पुन: उपयोग किया जा सकता है. वस्तुनिष्ठ निर्णय लेने के लिए सूचना हमेशा यथासंभव सटीक होनी चाहिये. मापन को हमेशा विश्लेषण के समर्थन के रूप में देखें. ध्यान रहे की मापन को उपयोग जो अवलोकन किया गया है उसके विश्लेषण के समर्थन में किया जाता है , ना की उसे बदलने के लिए, क्योंकि डेटा विश्लेषण और रिपोर्टिंग पर अत्यधिक निर्भरता अनजाने में निर्णय लेने में पूर्वाग्रह और जोखिम पैदा कर सकती है**.

* **प्रारंभिक स्थान या तो ग्राहक होता है या तो परिणाम. अपने मौजूदा तरीकों को यथासंभव उद्देश्य के रूप में आंकें**!
* **क्या आपको कोई मौजूदा सफल अभ्यास मिले हैं? उनका उपयोग करें! यह निर्धारित करें कि क्या और कैसे इनका विस्तार किया जा सकता है और वांछित सुधार प्राप्त करने के लिए उन्हें दोहराया जा सकता है या नहीं**.
* **जोखिम प्रबंधन कौशल के साथ मूल्यांकन करें**.
* **यह याद रखें की कभी कभी हम कुछ चीज़ों का पुन: उपयोग नहीं कर सकते हैं**.

### 3. **प्रतिपुष्टि के साथ पुनरावृत्त रूप से आगे बड़े**.

**हर चीज़ को ऐक साथ करने से बचें. उन्हें टुकड़ों में तोड़ें. छोटे कदम या माइलस्टोंस को समय पर पूरा किया जा सकता है. प्रत्येक लक्ष्य को प्राप्त करना आसान होगा, निराशा के बजाय उसे आप प्रेरित होंगे. हर प्रयास पर आपका ध्यान तेज होगा. परिस्थितियों में किसी भी बदलाव को प्रतिबिंबित करें और अपना ध्यान मूल्य पर रखें ताकि आप हर कदम या पुरे पहल का पुनर्मूल्यांकन और संभावित संशोधन कर सकें. ईमानदार प्रतिपुष्टि अपने कार्यों की समीक्षा करने के लिए आपका उपकरण है - अपने सुधार के अवसरों, जोखिमों और मुद्दों का विश्लेषण करें. प्रतिक्रिया को सीखने, बनाने और सुधारने के लिए मूल्य दें**.

* **छोटे कदम या माइलस्टोंस, पुरे पहल को ध्यान में रखते हुए**.
* **प्रतिपुष्टि ज़रूरी है - परिस्थितियां तेजी से बदलती हैं**.
* **तेजी से करना =/= काम का अधूरा होना**.

### 4. **मिल कर काम करें और दृश्यता को बढ़ावा दें**.

**सही लोगों को सही भूमिकाओं में शामिल करने से अधिक प्रासंगिकता का फायदा होता है \(फैसला लेने के लिए निर्णय का अधिक मूल्य हो जाता है\) और इससे लंबी अवधि की सफलता में वृद्धि होती है. समावेश बहिष्करण से ज़्यादा बेहतर नीति है क्योंकि अप्रत्याशित स्रोतों से उत्साही योगदान, रचनात्मक समाधान और महत्वपूर्ण दृष्टिकोण प्राप्त किए जा सकते हैं. जानकारी, समज और विश्वास सफलता के लिए आवश्यकताएं हैं**.

**सभी हितधारकों या ग्रुप्स को पहचान लें और उनका प्रबंधन करें. सबसे स्पष्ट हितधारक समूह "ग्राहक" है, जैसा की आईटीआईएल में लिखा है, संगठन का मुख्य लक्ष्य उपभोक्ता परिणामों को सुविधाजनक बनाना है. दूसरे हितधारकों के साथ सहयोग के उदाहरण हैं - डेवेलपर्स \(आंतरिक टीम्स के साथ सहयोग कैसे रिसर्च टीम\) या फिर आंतरिक और बाहरी आपूर्तिकर्ता**.

**प्रत्येक स्तर पर प्रत्येक हितधारक समूह के सुधार में योगदान को समझना ज़रूरी है, जैसा कि है उनके साथ जुड़ने के लिए सबसे प्रभावी तरीके को समझना.  संगठन और "उपभोक्ता" के बीच संबंधों के आधार पर, सहयोग के स्तर और प्रकार के बारे में विभिन्न भिन्नताओं की अपेक्षा करें. शामिल हितधारकों की जरूरतों को संबोधित करें! मैसेजिंग के प्रकार, विधि और आवृत्ति का निर्धारण करें. एक संगठित गतिविधि @communication की अत्यधिक अनुशंसा की जाती है**.

**हितधारकों को प्रगति और कार्यभार की स्पष्ट दृष्टि की आवश्यकता है! यह कभी न आभास दें कि कुछ नहीं हो रहा! अपर्याप्त दृश्यता खराब निर्णय लेने की ओर ले जाती है और आंतरिक क्षमताओं में सुधार करने की क्षमता को प्रभावित करती है. इससे बचने के लिए, आपको वर्कफ़्लो, बाधाओं और अतिरिक्त क्षमता के महत्वपूर्ण \(और ईमानदार\) विश्लेषण की आवश्यकता होगी**.

* **सहयोग =/= आम सहमति.**
*  **लगातार संचार बनाये रखें**.
* **"अच्छे" निर्णय केवल स्पष्ट दृश्यता के साथ किए जा सकते हैं**.

### 5. **समग्र रूप से सोचें और काम करें**.

**एक जटिल व्यवस्था में, एक तत्व का परिवर्तन दूसरों को प्रभावित कर सकता है. इन प्रभावों की पहचान, विश्लेषण और योजना बनाना आवश्यक है. कुछ भी अकेला नहीं खड़ा हो सकता है - चाहे वह सेवा, अभ्यास, प्रक्रिया या विभाग हो. नतीजा तब तक ख़राब रहेगा जब तक कि यह अलग-अलग हिस्सों के बजाय अपनी गतिविधियों को समग्र रूप से संभालने के लिए एकीकृत तरीके से काम नहीं करता**.

**आईटीआईएल अवधारणाओं के प्रति समग्र दृष्टिकोण अपनाने का मतलब है यह समझना कि एक संगठन के सभी हिस्से कैसे काम करते हैं \(चार आयाम: संगठन और लोग, सूचना और प्रौद्योगिकी, भागीदार और/या आपूर्तिकर्ता, मूल्य धाराएं और प्रक्रियाएं\). मांग पर कब्जा करके उसे परिणामों में अनुवादित किया जाता है**.

* **हर तत्व की जटिलता को पहचानें**.
* **सहयोग समग्र रूप से काम करने की कुंजी है**.
* **उन पैटर्नस का ध्यान रखें जिन्हे तत्वों की और परस्पर क्रियाओं की जरूरत है**.
* **स्वचालन एकीकृत काम करने की सुविधा प्रदान कर सकता है**.

### 6. **काम को सरल और व्यावहारिक रखें**.

**कोई उद्देश्य पूरा करने के लिए हमेशा न्यूनतम चरणों का उपयोग करें. मूल्यवान परिणाम देने वाले व्यावहारिक समाधान तैयार करने के लिए परिणाम-आधारित सोच का उपयोग किया जाना चाहिये. अगर एक प्रक्रिया, क्रिया या मीट्रिक मूल्य देने में या एक उपयोगी परिणाम उत्पन्न करने में विफल हो जाता है, तो उसे समाप्त कर दें. हर अपवाद पर ध्यान न दें, क्योंकि वह अति-जटिलता की ओर ले जाएगी. इसके बजाय, नियमों, वर्कफ़्लो या प्रक्रियाओं को इस तरह डिज़ाइन किया जाना चाहिये कि वे इन अपवादों को संभाल सकें**.

**मूल्य निर्माण आपका लक्ष्य है -  इसे सरल और व्यावहारिक रखने से योगदान को समझने में आसानी होती है. अपने काम को समग्र दृष्टिकोण से स्थापित और संप्रेषित करें. व्यक्तिगत टीम और ग्रुप्स यह समझ पाएंगे कि उनका काम किस तरह दूसरों से प्रभावित हो रहा है और वे भी दूसरों को प्रभावित करते हैं**.

**प्रथाओं को डिजाइन, प्रबंधन या संचालन करते समय विरोधी उद्देश्यों के लिए अपनी आँखें खुली रखें. उदाहरण के लिए - शायद प्रबंधक बहुत अधिक डेटा \(मात्रा\) मांग सकते हैं , लेकिन सेवा दल उस डेटा के संग्रह और विवरण को प्राथमिकता देने में विवश हो सकते हैं. प्रतिस्पर्धी उद्देश्यों के बीच एक समझौता खोजें**.

* **मूल्य सुनिश्चित करें**.
* **सरलता कुंजी है**.
* **प्रमुख प्रथाओं को कवर करने के लिए केवल कुछ नियम निर्धारित करें**.
* **जब कुछ जटिल न हो तो उसे अपनाना आसान हो जाता है**.
* **नज़दीक लटकने वाले फल प्राप्त करें**.
* **अनुकूलित और स्वचालित करें**.

### 7. **अनुकूलित और स्वचालित करें**.

**मानव और तकनीकी संसाधनों द्वारा किए गए कार्य के मूल्य को अधिकतम करें.टेक्नोलॉजी से संगठनों को आगे बड़ने और बार-बार दोहराए जाने वाले कार्य करने में मदद मिल सकती है. लेकिन, मानव हस्तक्षेप की योग्यता के बिना टेक्नोलॉजी पर हमेशा भरोसा नहीं किया जाना चाहिए, क्योंकि स्वचालन लागत में वृद्धि कर सकता है और दृढ़ता और लचीलापन को कम कर सकता है**.

**अनुकूलन का इरादा किसी चीज को उतना ही प्रभावी और उपयोगी बनाना है जितना उसे होना चाहिये. स्वचालन से पहले हमेशा अनुकूलित करें. विचार करें कि आपने अनुकूलन के लिए बाधा सीमा निर्धारित की है! मतलब: लागत, समय या संसाधन बर्बाद हो सकते हैं**.

**अनुकूलन का मार्ग इन उच्च-स्तरीय चरणों का अनुसरण करता है**:

* **उस संदर्भ की घोषणा करें जिसमें प्रस्तावित अनुकूलन मौजूद है**.
* **प्रस्तावित अनुकूलन की वर्तमान स्थिति पर फैसला लें**.
* Focus for the desired outcome on simplification and value of an optimization. Set limits!
* **यह सुनिश्चित करें कि अनुकूलन सभी शामिल हुए लोगों के लिए स्वीकार्य है**
* **पुनरावृत्तियों को याद रखें - अनुकूलन और इसमें शामिल सभी लोग को नज़दीक लटके हुए फल पसंद हैं**.
* **अनुकूलन के प्रभाव की निगरानी करें**.

**स्वचालन आमतौर पर उस टेक्नोलॉजी के उपयोग को कहा जाता है जिससे एक चरण या चरणों की श्रृंखला को सही ढंग से किया जाए. मैनुअल कार्यों के मानकीकरण और सुव्यवस्थित करने के लिए स्वचालन सेट करें. उदाहरण के लिए : उन नियमों को परिभाषित करें जो व्यक्तिगत रूप से समीक्षा किए बिना निर्णय लेने की अनुमति दे सकें. अधिक कार्यक्षमता पाने करने के लिए प्रक्रिया के प्रत्येक भाग से मानवीय भागीदारी और मूल्यांकन को रोक दें. स्वचालन एक मौका है जिससे लागत और मानवीय गलतियां कम हो सकती हैं और \(महत्वपूर्ण!\) शामिल हुए सभी के अनुभवों में सुधार लाया जा सकता है**.

* **अनुकूलन &gt;&gt;&gt;&gt; स्वचालन**
* **स्वचालन का उपयोग आप अनुभवों को बेहतर, गलतियों को कम और समय एवं लागत को कम करने के लिए करें.**
* **अपने मैट्रिक्स को परिभाषित करें**.
* **इसे लागू करते समय अन्य मार्गदर्शक सिद्धांतों का प्रयोग करें**!

