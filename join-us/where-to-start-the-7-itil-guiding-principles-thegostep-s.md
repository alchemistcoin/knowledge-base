# Gdzie zacząć? – 7 zasad przewodnich ITIL \(thegostep\(s\);\)\)!

Naczelną zasadą jest zalecenie, które zapewnia organizacji uniwersalne i trwałe wytyczne, które mają zastosowanie w każdych okolicznościach, niezależnie od zmian w celach, strategiach, rodzaju pracy czy strukturze zarządzania organizacji.

![](https://i.imgur.com/iy0U6hG.png)

### 1. Skoncentruj się na wartości.

Wszystko, co organizacja robi powinno łączyć się, bezpośrednio lub pośrednio, z generowaniem wartości dla niej samej, swoich „klientów” i innych interesariuszy. Koncentrując się na wartości, pierwszym krokiem jest rozpoznanie, kim są klienci i kluczowi interesariusze dla których wartość jest dostarczana. Drugim istotnym czynnikiem jest zrozumienie co stanowi wartość z perspektywy konsumenta. Ważne jest również, aby poznać klienta i jego interakcje z organizacją i produktem / usługą poprzez jasną świadomość doświadczeń klienta lub doświadczeń użytkownika.

* Poznaj zastosowanie swojej usługi / produktu / organizacji.
* Zachęcaj członków zespołu do skupiania się na wartości.
* Skoncentruj się na wartości podczas każdej działalności operacyjnej.
* Uwzględnij skupienie się na wartości w każdej inicjatywie dotyczącej rozwoju.

### 2. Zacznij tam gdzie jesteś.

Kiedy szukasz okazji do poprawy, nie zaczynaj od nowa bez rozważenia tego, co już jest dostępne do wykorzystania. Nie powinieneś tracić czasu na niszczenie podstaw swojej pracy - miej świadomość, co do tej pory zainwestowałeś \(pieniądze, wysiłek i czas\).

Obserwacja istniejących usług i metod powinna iść w parze z oceną możliwości, aby właściwie zrozumieć ich aktualny stan i to, co można z nich ponownie wykorzystać. Informacje powinny być zawsze tak dokładne, jak to tylko możliwe, aby podejmować obiektywne decyzje. Zawsze traktuj pomiar jako podstawę analizy. Bądź świadomy - pomiary są wykorzystywane do wspierania analizy tego, co zaobserwowano, a nie do ich zastąpienia, ponieważ nadmierne poleganie na analizie danych i raportowaniu może w niezamierzony sposób wprowadzić błędy i ryzyko w procesie decyzyjnym.

* Punktem wyjścia jest zarówno „klient” i wynik. Oceń swoje istniejące metody tak obiektywnie, jak to tylko możliwe!
* Udało Ci się odnaleźć skuteczne praktyki? Wykorzystaj je! Określ, czy i jak można je rozszerzyć i powtórzyć, aby osiągnąć pożądaną poprawę.
* Oceniaj ryzyko. Wykorzystaj umiejętności zarządzania ryzykiem. 
* Staw czoła! Czasami z niczego lub absolutnie niczego można zrobić coś.

### 3. Postępuj iteracyjnie na podstawie informacji zwrotnych.

Oprzyj się pokusie zrobienia wszystkiego na raz. Podziel to! Małe kroki lub kamienie milowe \(iteracje\) można wykonać i zakończyć w odpowiednim czasie. Każdy cel będzie łatwiejszy do osiągnięcia, motywujący, a nie frustrujący. Skupienie się na każdej próbie będzie łatwiej dostrzegalne. Odzwierciedlaj wszelkie zmiany okoliczności i skupiaj się na wartości, aby ponownie ocenić i potencjalnie zrewidować każdą iterację, a także całą inicjatywę. Uczciwy feedback to narzędzie do przeglądu Twoich działań - analizuj możliwości poprawy, ryzyka i problemy. Przekaż feedback dotyczący nauki, budowania i ulepszania.

* Małe kroki lub kamienie milowe, z jednoczesnym spojrzeniem na całość.
* Feedback jest niezbędny - okoliczności szybko się zmieniają.
* Szybko =/= niekompletnie.

### 4. Współpracuj i promuj widoczność.

Angażując właściwych ludzi w odpowiednie role, wysiłki są lepiej alokowane \(osąd przy podejmowaniu decyzji ma większą wartość\) i przyczyniają się do większego długoterminowego sukcesu. Integracja jest ogólnie lepszą polityką niż wykluczenie, ponieważ entuzjastyczny wkład, kreatywne rozwiązania i istotne spostrzeżenia można uzyskać z nieoczekiwanych źródeł. Warunkiem sukcesu są informacje, zrozumienie i zaufanie.

Zidentyfikuj i zarządzaj wszystkimi zaangażowanymi interesariuszami lub grupami. Najbardziej oczywistą grupą interesariuszy są „klienci”, ponieważ w ITIL głównym celem organizacji jest ułatwianie klientom osiągania wyników. Inne przykłady współpracy interesariuszy to: programiści \(współpraca z innymi zespołami wewnętrznymi - np. badania\) lub dostawcy wewnętrzni i zewnętrzni.

Należy rozumieć wkład w doskonalenie każdej grupy interesariuszy na każdym poziomie, a także najskuteczniejsze metody na budowanie z nimi relacji. Spodziewaj się różnych wariantów poziomu i rodzaju współpracy, w zależności od relacji między organizacją a „konsumentem”. Odpowiadaj na potrzeby zaangażowanych interesariuszy! Określaj rodzaj, metody i częstotliwości takich wiadomości! Zdecydowanie zalecana jest zorganizowana @komunikacja.

Interesariusze potrzebują jasnej wizji postępów i obciążenia pracą! Nigdy nie sprawiaj wrażenia, że nic się nie dzieje! Niewystarczająca widoczność prowadzi do złego podejmowania decyzji i wpływa negatywnie na szansę poprawy wewnętrznych możliwości. Aby tego uniknąć, będziesz potrzebować krytycznej \(i szczerej!\) analizy przepływu pracy, wąskich gardeł i niewykorzystanych zasobów.

* Współpraca =/= konsensus
* Powiedz to na głos - częsta komunikacja to najlepsza metoda.
* „Dobre” decyzje można podejmować tylko w przejrzystych warunkach.

### 5. Myśl i pracuj holistycznie.

W złożonym systemie zmiana jednego elementu może wpłynąć na inne. Oddziaływania te należy zidentyfikować, przeanalizować i zaplanować. Nic nie jest samodzielne - czy to usługa, praktyka, proces czy dział. Jeśli nie będzie działania w sposób zintegrowany końcowy rezultat będzie gorszy.

Holistyczne podejście do koncepcji ITIL obejmuje zrozumienie, w jaki sposób wszystkie części organizacji współpracują ze sobą \(cztery wymiary: organizacje i ludzie, informacje i technologia, partnerzy i / lub dostawcy, strumienie wartości i procesy\). Popyt jest identyfikowany i przekładany na wyniki.

* Rozpoznaj złożoność każdego elementu.
* Współpraca jest kluczem do holistycznej pracy.
* Sięgnij po wzorce w potrzebach i interakcjach między elementami.
* Automatyzacja może ułatwić integrację pracy.

### 6. Zachowaj prostotę i praktyczność.

Zawsze wykonuj minimalną liczbę kroków, aby osiągnąć cel. Myślenie zadaniowe powinno być wykorzystywane do tworzenia praktycznych rozwiązań, które przynoszą cenne wyniki. Jeśli proces, działanie lub miernik nie zapewniają wartości lub nie dają użytecznych rezultatów, należy je wyeliminować. Nie skupiaj się na każdym wyjątku, bo to doprowadzi do nadmiernych komplikacji. Zamiast tego należy zaprojektować reguły, przepływy pracy lub procesy, które mogą być używane do ogólnej obsługi wyjątków.

Twoim celem jest tworzenie wartości - prostota i praktyczność pomaga zrozumieć wniesiony wkład. Ustal i przekaż całościowy obraz pracy. Poszczególne zespoły lub grupy są w stanie zrozumieć, jaki wpływ na ich pracę mają inni.

Miej oczy otwarte na sprzeczne cele podczas projektowania, zarządzania lub praktyk operacyjnych. Na przykład menedżerowie mogą potrzebować dużej ilości danych, ale zespoły serwisowe mogą mieć ograniczenia w ustalaniu priorytetów gromadzenia i szczegółowości tych danych. Znajdź kompromis między konkurencyjnymi celami.

* Zapewnij wartość.
* Prostota to podstawa.
* Ustaw tylko kilka zasad obejmujących główne praktyki.
* Szanuj czas i pracę zaangażowanych osób.
* Wdrożenie jest łatwiejsze, gdy proces nie jest skomplikowany.
* Sięgaj po łatwe zdobycze.

### 7. Optymalizuj i automatyzuj.

Zmaksymalizuj wartość pracy wykonywanej przez zasoby ludzkie i techniczne. Technologia może pomóc organizacjom w zwiększeniu skali i wykonywaniu częstych i powtarzalnych zadań. Jednak nie zawsze należy polegać na technologii bez możliwości interwencji człowieka, ponieważ automatyzacja tylko dla automatyzacji może zwiększyć koszty oraz zmniejszyć solidność i jakość.

Optymalizacja ma na celu uczynienie czegoś tak efektywnym i użytecznym, jak tylko się da. Zawsze optymalizuj przed rozważeniem automatyzacji. Weź pod uwagę, że ustawiłeś ograniczenia dotyczące optymalizacji! Ponieważ można zmarnować pieniądze, czas lub zasoby.

Ścieżka do optymalizacji przebiega zgodnie z tymi wysokopoziomowymi krokami:

* Określ kontekst, w którym istnieje proponowana optymalizacja.
* Oceń aktualny stan proponowanej optymalizacji.
* Dla oczekiwanego rezultatu skoncentruj się na uproszczeniu i wartości możliwej optymalizacji. Ustal ograniczenia!
* Upewnij się, że optymalizacja jest akceptowalna dla wszystkich zaangażowanych.
* Pamiętaj o iteracjach - optymalizacje i wszyscy zaangażowani uwielbiają łatwe zdobycze.
* Monitoruj wpływ / efekt optymalizacji.

Automatyzacja zwykle odnosi się do wykorzystania technologii w celu prawidłowego wykonania kroku lub serii kroków. Ustaw automatyzację w kontekście standaryzacji i usprawnienia zadań manualnych, np.: zdefiniuj zasady umożliwiające podejmowanie decyzji bez indywidualnego sprawdzania. Zredukuj ludzkie zaangażowanie i ocenę każdej części procesu, aby osiągnąć większą wydajność. Automatyzacja to szansa na obniżenie kosztów, zmniejszenie liczby błędów ludzkich i \(ważne!\) poprawę doświadczeń dla osób zaangażowanych.

* Optymalizacja&gt;&gt;&gt;&gt; Automatyzacja
* Skorzystaj z automatyzacji, aby uzyskać lepsze wyniki, zmniejszyć liczbę błędów i zaoszczędzić czas i pieniądze.
* Zdefiniuj swoje wskaźniki.
* Opieraj się na innych przewodnich zasadach podczas stosowania tej zasady!

